---
title: 'Raspibo - ...dove nasce il progetto'
---

[**Raspibo**](http://www.raspibo.org)

RaspiBO è un gruppo informale di appassionati di elettronica ed informatica libera della zona di Bologna (ma non solo).
Nato ad inizio 2013 per iniziativa del professor Renzo Davoli, RaccattaRAEE, ERLUG e BFSF, il gruppo si muove ora autonomamente, incontrandosi con frequenza almeno bimensile per serate dedicate allo sviluppo ed alla presentazione di nuove idee.
Chiamiamo questi incontri il non-corso, perché non vogliono essere delle semplici lezioni frontali, ma un momento di scambio di opinioni ed esperienze.
Le nostre competenze sono molto varie; informatica, elettronica, meccanica, arti e mestieri vari: qualcuno è un esperto nel proprio campo, alcuni sono alle prime armi, ma tutti hanno tanta voglia di mettere a disposizione la propria esperienza.
Potete definirci makers; quello che più conta per noi resta comunque l'imparare sempre qualcosa di nuovo ed il far circolare la conoscenza coinvolgendo quante più persone possibile.


[**Raspibo**](http://www.raspibo.org)

![](logo-raspibo.png)

